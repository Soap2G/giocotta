---
# Giorno 6 - Ci vai a Chivay?
Scriviamo il diario di questo sesto giorno dal letto della nostra camera, alla fine di una giornata nella quale abbiamo sfiorato i 5000m. <br/>Ci scuserete per la narrazione un po' breve, ma nel nostro cervello non è rimasto più ossigeno.<br/>
Stamattina sveglia alle 6:30. <br/>
Se mai vi trovaste ad andare ad alta quota (no, il Cimone non vale), ecco alcuni dei consigli che ci hanno dato sulla dieta:
- Mangiare alimenti ricchi di carboidrati; vogliamo rilasciare l'energia nel corpo poco alla volta. No alcool, no fumo, no lasagne. Si gallette, barrette energetiche, mais, quinoa.
- Bere come dei cammelli.
- Per aiutare il sangue a scorrere meglio, e quindi ad ossigenare meglio la baracca, provare ad usare dei vaso-dilatatori naturali, come la cioccolata.
- Poi c'è la regina indiscussa delle altezze, la coca. No, non la cocaina, la [coca](https://it.wikipedia.org/wiki/Erythroxylum_coca)!

Della coca ne parliamo fra poco, intanto voremmo menzionare Raul, la nostra guida. Assieme A Michael, ci accompagnano nei prossimi due giorni. <br/>
Salutiamo Arequipa:
![](../photos/blog/6/IMG_9362.webp)

E ci addentriamo in un nuovo paesaggio, ancora diverso da ieri:
![](../photos/blog/6/IMG_9369.webp)


## La coca 
**DISCLAIMER**: non siamo medici e non vogliamo esserlo. Quello che scriviamo qui sotto fa parte della medicina tradizionale peruviana. Non abbiamo indagato a fondo la veridicità scientifica dei fatti che ci sono stati raccontati, perchè a noi piace bercele tutte, soprattutto se c'è anche un po' di folklore.

Ci sembra opportuno dedicare una piccola sezione a questa pianta che sembra essere il rimedio definitivo a qualunque cosa.<br/>
Come tutti sanno, le foglie della pianta di coca contengono vari [alcaloidi](https://it.wikipedia.org/wiki/Erythroxylum_coca#Aspetti_farmacologici) diversi, fra cui la cocaina (0.8% in media).

Alcuni fra le proprietà che ci sono state riportate:
- Digestivo naturale (grazie a papaina, bromelina *et al.*).
- Energizzante naturale (la redbull delle ande).
- Diuretico naturale (verificato dall'Elisa).

In italia è illegale, ma noi mica siamo in italia. Inoltre funziona molto bene contro il mal d'altitudine.
![](../photos/blog/6/coca.jpeg)
Quella cosetta nera è un catalizzatore naturale, da masticare assieme alle foglie.

## Patapampa
Ci dirigiamo verso Chivay, la città più importante nel [Cañón del Colca](https://es.wikipedia.org/wiki/Valle_del_Colca). Il nostro obiettivo oggi è vedere quanti più [camelidi](https://it.wikipedia.org/wiki/Camelidae) possibile. Ci sono quattro tipi di camelidi che possiamo avvistare oggi:
1. Lama
2. Alpaca
3. Vicuna
4. Guanaco

Raul ci spiega che il guanaco purtroppo non lo vedremo, perchè è un animale selvatico e molto raro. Solo il 5% dei guanachi vive in Perù. <br/>5 minuti dopo:
![](../photos/blog/6/IMG_9398.webp)
Un branco di guanachi al bordo della strada. Raul non ha mai visto un guanaco così da vicino in vita sua. Ovviamente non aveva mai avuto l'Elisa con sè.

Ora tocca ai vicuna: sono animali protetti, e una maglietta in fibra di vicuna costa fra i 3000 e i 7000 euro. Qui c'è una mamma con il suo cuccioletto nato ieri o l'altro ieri:
![](../photos/blog/6/IMG_9433.webp)

Ci fermiamo per una tappa di acclimatamento a 3500m, dove possiamo vedere uno dei vulcani attivi più famosi del Perù, El Misti:
![](../photos/blog/6/IMG_9418.webp)

Ci prendiamo anche un "Inca mate" per combattere l'altitudine:
![](../photos/blog/6/IMG_9405.webp)

In una altra tappa intermedia, l'Elisa finalmente riesce a toccare un lama:
![](../photos/blog/6/IMG_9458.webp)

I lama ci sono stati simpatici, ecco alcune delle loro migliori pose:
![](../photos/blog/6/IMG_lama.webp)
Quello in alto a sinistra assomiglia pericolosamente alla sorella di Giovanni.

Finalmente arriviamo a Patapampa, 4910m. Veniamo accolti da una eruzione vulcanica:
![](../photos/blog/6/IMG_9497.webp)

Inotre, erigiamo anche noi la nostra piccola [offerta di ringraziamento alle Ande](https://antipode-peru.com/en-map-patapampa):
![](../photos/blog/6/IMG_9506.webp)

Scavallato il passo, vediamo finalmente Chivay:
![](../photos/blog/6/IMG_9508.webp)

Dopo una brevissima sosta in hotel, cerchiamo di sopperire all'assenza di ossigeno con un bagno alle terme: 
![](../photos/blog/6/IMG_9534.webp)
![](../photos/blog/6/IMG_9542.webp)

Distrutti, andiamo a cena. Nel locale abbiamo anche un po' di musica (e balli) dal vivo. Anche se abbiamo un pochino di emicrania, come facciamo a non amarli?
![](../photos/blog/6/IMG_9554.webp)

Li amiamo talmente tanto che ci facciamo prendere la mano e ci uniamo ai ballerini:
![](../photos/blog/6/IMG_9568.webp)

## Day is over
A domani, buonanotte (ore 21:43 locali, 3789m s.l.m.).
![](../photos/blog/6/IMG_9342.webp)

## Bonus
Sembra sempre che i lama si siamo svegliati da 3 minuti e che l'ultima cosa che vogliono fare sia parlare con te.
![](../photos/blog/6/IMG_9453.webp)

#### Curiosità del giorno
Siamo attraversati da decine di miliardi di neutrini ogni secondo.
#### Fatto del giorno
Avallava è la più lunga parola palindroma in italiano.













