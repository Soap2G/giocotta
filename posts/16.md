---
# Giorno 16 - Il paradiso di Darwin
Il nostro sedicesimo giorno comincia benissimo: mentre andiamo a prendere le mute per lo snorkeling, dimentichiamo la macchina fotografica. Torniamo in hotel di corsa per recuperarla, saliamo in barca all'ultimo secondo, e... Non c'è la memoria SD. La abbiamo lasciata attaccata al computer mentre scrivevamo il diario ieri.

Questo giorno è stato spettacolare. Nessuna foto, video o lettera possono trasmettere nemmeno il 5% di quello che si prova a vivere in un documentario di National Geographic.

Vabbè, comunque noi abbiamo molte cose da dire, un telefono, e dei compagni di avventura che hanno condiviso le loro foto subaquee con noi. Ce la metteremo tutta.

Ci accoglie Darwin, la nostra guida; già questo [promette bene](https://www.gogalapagos.com/charles-darwin-galapagos/). con l'equipaggio ci imbarchiamo, e cominciamo a planare verso l'ignoto:
![](../photos/blog/16/IMG_cotta.webp)

## Los tuneles
Arriviamo ai famosi [tuneles](https://maps.app.goo.gl/iB2nrTfmJFZdUd8c7), delle formazioni dovute ai flussi di lava che incontrando l'acqua del mare, hanno creato una conformazione molto particolare, ricca di cunicoli e grotte perfetti per ospitare un sacco di animaletti e animaloni.
![](../photos/blog/16/IMG_giocotta.webp)

Incontriamo subito una [sula dai piedi azzurri](https://it.wikipedia.org/wiki/Sula_nebouxii) che ha deciso di fare il nido in mezzo a tutti:
![](../photos/blog/16/IMG_20240710093719.webp)
Sta covando due ovetti che vediamo per qualche secondo quando si alza per stiracchiarsi. Abbiamo il video, chiedetecelo.

Poco più distante avvistiamo altre due sule che sono nella delicata fase di costruzione del nido: in particolare il maschio si fa in quattro per sistemare i rametti, rassettare la terra, e preparare tutto, mentre la ragazza se la dorme della grossa.
![](../photos/blog/16/IMG_booby.webp)

Passiamo un po' di tempo su queste isole vulcaniche, fra leoni marini, iguane, granchi, volatili di tutti i tipi, ma poi decidiamo di immergerci un pochino in acqua per vedere anche cosa non sta sulla terra:
![](../photos/blog/16/IMG_GOPR1079.webp)
Qui Giovanni pensa di essere superman. Ah, poi la foto non rende, ma guardate quell'anemone in basso a sinistra, che colore intenso.

Sembra di essere nel film Alla ricerca di Nemo, vediamo Mr. Ray:
![](../photos/blog/16/IMG_GOPR1090.webp)
Dory:
![](../photos/blog/16/IMG_GOPR1083.webp)
Bombo:
![](../photos/blog/16/IMG_GOPR1236.webp)
Vediamo molto da vicino anche alcunui cugini alla lontana di Bruto, lo squalo:
![](../photos/blog/16/IMG_GOPR1107.webp)

Ma poi finalmente incontriamo Scorza, la tartaruga marina:
![](../photos/blog/16/IMG_G0031191.webp)
L'Elisa è talente felice che appena Darwin le chiede di fare la foto più turistica della sua vita, non ci pensa due volte:
![](../photos/blog/16/IMG_GOPR1168.webp)

Mentre giriamo incontriamo anche un polpo, una varietà infinita di pesci, pesciolini e pescioletti, alcuni cavallucci marini e un leone marino, che ci prende in simpatia e vuole giorcare con noi. Darwin ci ha detto che se sott'acqua facciamo le bolle, lui è molto contento. Ed è vero. 

Siamo solo noi due con questo cagnolone di mare che ad un certo punto si ferma a fissarci a 20cm di distanza, girato a pancia in sù. Ammettiamo che è stato estremamente difficile non cedere alla tentazione di accarezzarlo.

Non abbiamo foto di questo, dovrete fidarvi..

#### Almuerzo
Mentre eravamo a fare i giullari assieme ai leoni marini, l'equipaggio ha pescato 3 baccalà e un cugino alla lontana dello sgombro. 
Tornati in barca, pranziamo:
![](../photos/blog/16/IMG_20240710123414.webp)
Un pesce più fresco di così non pensiamo di averlo mai mangiato.

## Bela questa Isabela
Nel pomeriggio recuperiamo la SD della macchina fotografica e facciamo un giretto per Isabela e le sue spiagge:
![](../photos/blog/16/IMG_0748.webp)

Per caso capitiamo di fronte ad alcuni fenicotteri:
![](../photos/blog/16/IMG_0754.webp)

E ci intrufoliamo nel [centro di allevamento delle tartaruche di terra](https://maytenusgalapagos.com/que-se-puede-hacer-en-las-islas-galapagos/centro-de-crianza-fausto-llerena/). La nostra guida, Omar, oggi non ha voglia, infatti il tour dura 10 minuti secchi. Vediamo alcuni dei residenti centenari del centro, e usciamo:
![](../photos/blog/16/IMG_0771.webp)
Le tartarughe sembrano sempre distrutte dalla vita. Riteniamo che uno dei motivi sia in questa foto:
![](../photos/blog/16/IMG_0772.webp)
Ci dicono che servono in media 2-3 ore per andare in porto.

Lasciamo le tartarughe e torniamo sulla spaggia, dove vediamo una strana comitiva, di cui non sappiamo stabilire la nazionalità:
![](../photos/blog/16/IMG_0773.webp)

Più ci guardiamo intorno, più ne vediamo:
![](../photos/blog/16/IMG_0781.webp)
![](../photos/blog/16/IMG_0793.webp)

Alcuni sono anche un po' bulli, e bloccano un piccolo sentiero:
![](../photos/blog/16/IMG_0797.webp)
Alla fine è bastato scavalcarli, ma la gente aveva un po' di paura. 

Abbiamo fatto altre decine di migliaia di foto ai leoni marini, ma pensiamo che metterle tutte qui risulti un po' esagerato, ci fermiamo.

Torniamo in albergo, e dopo una doccia andiamo a cena. <br/>
Giornata straordinaria. 

A domani, buonanotte (ore 21:34 locali).

## Bonus
Per i più deboli di cuore, ecco un puppy che prende il latte dalla mamma:
![](../photos/blog/16/IMG_0778.webp)

#### Curiosità del giorno
Al contrario di come molti credono, il significato dell'acronimo ATLAS (il rivelatore di particelle al CERN) non è \"ATomic LASagna\", bensì \"A Toroidal LHC ApparatuS\".
#### Fatto del giorno
Un minuto di silenzio per la moglie di Dante Alighieri, Gemma Donati, MAI citata in nessuna delle sue opere. Grande Beatrice.





